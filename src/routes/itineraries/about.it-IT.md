---
title: À propos
component: ItineraryListPage
---

Situato nel cuore di Bruxelles, il BELvue è al contempo il museo del Belgio e della sua storia e un centro per la democrazia.

Gestito dalla [Fondation Roi Baudouin](https://www.kbs-frb.be), il BELvue è stato creato come un luogo dove i visitatori, e in particolare i giovani, possono scoprire e comprendere meglio il Belgio, la sua storia, il suo sviluppo socioeconomico e il suo ordinamento istituzionale.

Mediante un approccio tematico e una scenografia moderna e interattiva, il museo propone delle chiavi di lettura per capire il Belgio e la sua società.

Anche le mostre temporanee organizzate al BELvue sono occasioni di scoperta o di approfondimento di una tematica, sia essa legata alla storia, al patrimonio o all’attualità del paese.

Al di là delle attività museali, il BELvue, che si propone come un centro per la democrazia, intende contribuire a migliorare la fiducia nei valori democratici, sviluppando una coscienza storica e stimolando la riflessione critica sulle maggiori sfide della democrazia.

Il BELvue accoglie diverse tipologie di visitatori: scuole, (futuri) insegnanti, associazioni giovanili, famiglie, anziani, fasce deboli, persone in situazione di handicap… Tutti possono approfittare di un’offerta ampia e adattata, che può assumere la forma di workshop, mostre, laboratori, visite guidate, conferenze o incentrate sulla democrazia, la storia e la giustizia.

Per completare questa modalità di apertura a tutti, gran parte delle attività sono proposte gratuitamente o a prezzi democratici.

Situato a Bruxelles, capitale belga ed europea, di fianco al Palazzo Reale e nei pressi delle grandi istituzioni del paese, il BELvue si propone come luogo di accoglienza, di incontro e di scambio, un luogo dove passato, presente e futuro si danno la mano.

[www.belvue.be](https://www.belvue.be)
[www.kbs-frb.be](https://www.kbs-frb.be)
