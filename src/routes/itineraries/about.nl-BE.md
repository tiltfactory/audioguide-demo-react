---
title: Over
component: ItineraryListPage
---

Het BELvue ligt in het hart van Brussel en is zowel het museum van België en zijn geschiedenis als een centrum voor de democratie.

BELvue wordt beheerd door de [Koning Boudewijnstichting](https://www.kbs-frb.be) en werd opgericht als een plaats waar bezoekers, en vooral jongeren, België, zijn geschiedenis, zijn sociaaleconomische ontwikkeling en de werking van zijn instellingen kunnen leren kennen en beter begrijpen.

Met een thematische aanpak en een moderne en interactieve opstelling biedt het museum de bezoeker de sleutels om een beter inzicht te verwerven in België en onze samenleving.

De tijdelijke tentoonstellingen die georganiseerd worden in het BELvue vormen voor de bezoekers een gelegenheid voor de ontdekking van een thema dat verband houdt met de geschiedenis, het erfgoed of de actualiteit van het land.

Naast zijn museale activiteiten, omschrijft het BELvue zich ook als een centrum van de democratie. Het wil bijdragen tot de verbetering van het vertrouwen in de democratische waarden, door een historisch bewustzijn te ontwikkelen en door kritische bespiegelingen te stimuleren over de grote belangen en de inzet van de democratie.

Het BELvue krijgt een zeer divers publiek over de vloer: scholen, (toekomstige) leerkrachten, verenigingen van jongeren, gezinnen, senioren, personen met een beperking… Zij kunnen profiteren van een uitgebreid en aangepast aanbod, onder vorm van animaties, exposities, ateliers, rondleidingen, lezingen of activiteiten rond democratie, geschiedenis en rechtvaardigheid.

Naast de openstelling voor een breed publiek, zijn deze activiteiten gratis of hebben een zeer democratische prijs.

Het BELvue bevindt zich in Brussel, de Belgische en Europese hoofdstad, naast het Koninklijk Paleis en in de omgeving van de grote instellingen van het land. Het wil een plaats zijn van ontmoetingen en uitwisselingen, waar het heden, het verleden en de toekomst samenkomen.

[www.belvue.be](https://www.belvue.be)
[www.kbs-frb.be](https://www.kbs-frb.be)
